### 📝 Guida agli esercizi

Durante il tempo dedicato agli esercizi, vi invito a **provare a risolvere in autonomia** eventuali difficoltà utilizzando **ChatGPT** come primo supporto.  
Se il problema persiste o non riuscite ad andare avanti, sarò felice di darvi una mano.

Se nel frattempo vi vengono in mente **domande che non sono indispensabili per completare l’esercizio**, vi chiedo di **annotarle**: dedicheremo un momento alla fine per rispondere insieme, così da rendere le risposte utili a tutti.

## Livello base: Familiarizzare con Canva

> Obiettivo: prendere confidenza con l'interfaccia e i comandi principali.
### Crea un cartellone per la classe
Come primo esercizio dovrete creare un cartellone da proiettare sulla vostra LIM che dia il benvenuto alla vostra nuova classe. Nel poster dovrà essere inclusa la vostra materia di insegnamento.

- Tema: “Benvenuti in 1ªA” 
- Azioni richieste:
    - Selezionare un modello già pronto di poster.
    - Inserire immagini da “Elementi” o “Foto”.
    - Scrivere un titolo e modificare font e colori.

## Livello intermedio: Didattica visiva e strumenti

> Obiettivo: creare risorse da usare direttamente con gli alunni.

### Creare un memory educativo
Per questo esercizio dovrete creare una griglia da stampare e tagliare per giocare a memory. 
- Scegli un tema: animali, colori, parole/frasi.
- Azioni richieste:
    - Creare una griglia con carte da stampare.
    - Inserire immagini su metà carte, parole sull’altra metà.

![[esempio_memory.png]]

## Livello avanzato: Contenuti digitali e interattivi

> Obiettivo: Creare una **presentazione interattiva per la LIM** per spiegare ai bambini in modo visivo e coinvolgente.

### 🎯 "Il ciclo dell’acqua
Per questo esercizio invece dovrete creare delle slide interattive che parlino del ciclo dell'acqua. Qua sotto vi dirò esattamente cosa mettere in ogni slide. Sentitevi liberi di aggiungere animazioni per la presentazione.
#### Struttura:

1. **Slide 1: Titolo**
    - Titolo: _Il ciclo dell’acqua_
    - Immagine di sfondo a tema natura o nuvole.
    - Inserire il proprio nome (come autore del materiale).

2. **Slide 2: Evaporazione**
    - Inserire un’immagine o disegno del sole che scalda l’acqua.
    - Breve testo in caratteri grandi: _“Il sole scalda l’acqua dei mari, dei laghi e dei fiumi, che evapora e sale nel cielo.”_

3. **Slide 3: Condensazione**
    - Inserire una nuvola con frecce che indicano l’accumulo del vapore.
    - Aggiungere un’animazione all’immagine (es. fade in o movimento).
    - Testo: _“Il vapore acqueo si raffredda e forma le nuvole.”_

4. **Slide 4: Precipitazione**
    - Inserire icone di pioggia o neve che scende dalle nuvole.
    - Inserire un’animazione o un suono (facoltativo).
    - Testo breve: _“Quando le nuvole sono piene, piove, nevica o grandina.”_

5. **Slide 5: Raccolta e riciclo**
    - Illustrazione di fiumi e mari che ricevono l’acqua piovana.
    - Breve testo: _“L’acqua torna sulla Terra e ricomincia il ciclo.”_
    - Aggiungere un **link che rimanda alla slide 2**, per chiudere il ciclo in modo interattivo.

#### 💡 Suggerimento bonus:

- Usare elementi grafici da “Elementi” > “Acqua”, “Ciclo”, “Nuvole”.    
- Aggiungere una **domanda finale interattiva**: _“In quale fase ci sono le nuvole?”_ con due opzioni cliccabili che portano alla risposta corretta/sbagliata. (super facoltativa come cosa)
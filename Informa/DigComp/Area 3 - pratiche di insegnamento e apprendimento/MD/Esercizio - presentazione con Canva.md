# ✍️ Esercizio – Creare una presentazione interattiva con Canva

## 🎯 Obiettivo:

Creare una presentazione interattiva pensata per introdurre, spiegare o approfondire un argomento di lezione legato a una materia che insegni.

## ✅ Cosa devi fare:

1. **Scegli un argomento** di lezione tra quelli che tratti a scuola (es. una regola grammaticale, un concetto scientifico, un evento storico, un problema matematico, ecc.).    
2. **Progetta e realizza una presentazione interattiva** utilizzando **Canva**, pensata per coinvolgere gli studenti. La presentazione può essere usata per spiegare o per rivedere i contenuti.

## 🧠 Linee guida e criteri per la presentazione:

La presentazione deve:
- avere **almeno 6 slide**;    
- usare uno **stile grafico coerente** (colori, font, layout);    
- contenere **testi chiari e sintetici**, adatti all’età degli studenti;    
- includere **immagini, elementi grafici o video** pertinenti;    
- usare almeno **un elemento interattivo**, come:    
    - link tra slide,        
    - quiz,        
    - bottoni per la navigazione,        
    - link esterni (a video o risorse);
- contenere almeno:    
    - **un titolo introduttivo**,        
    - **una slide di spiegazione principale**,        
    - **una slide di verifica/riflessione finale**;    
- essere **progettata pensando all’uso in classe** (frontalmente o con LIM, o per l’uso autonomo da parte degli studenti).

## 📤 Esportazione e condivisione:

Una volta terminata la presentazione, esportala in **tre modi diversi**, spiegando in una breve nota quale useresti in classe e perché:

1. **Formato di presentazione interattiva online** (tasto _Presenta → Presentazione interattiva_ o link condivisibile);    
2. **PDF statico** (esportazione da _File → Scarica → PDF standard_);    
3. **Video MP4** (esportazione automatica con tempistiche slide → _File → Scarica → MP4_).

## 📌 **Consegna finale:**

Aggiungi i lavori al classroom del corso. Per farlo:

1. Accedi a Google Classroom e apri il corso.
2. Vai nella sezione "Lavori del corso" e clicca sul compito chiamato **"Esercitazione - presentazione lezione"**.
3. Per caricare un **link**:
    - Clicca su **"Aggiungi o crea"** e poi scegli **"Link"**.
    - Incolla l’indirizzo web e clicca su **"Aggiungi link"**.
4. Per caricare un **file PDF** o un **file MP4**:
    - Clicca su **"Aggiungi o crea"** e poi su **"File"**.
    - Seleziona il file dal tuo computer e caricalo.
5. Quando hai aggiunto tutti i materiali, clicca su **"Consegna"** per inviare il compito.

## Note

Sì può copiare e incollare il link reale o usare il tasto di condividi.